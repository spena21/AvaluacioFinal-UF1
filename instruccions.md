# Instruccions

> **Important**: LLegeix detingudament aquestes instruccions **abans** de començar.

Tens accés a aquest document perquè t'has clonat el repositori git on s'hi troba.

### Directori de treball

Has de crear-te el directori següent, que anomenarem **directori de treball**, dins del qual faràs tots els exercicis **excepte els de Visual Studio Code**:

```~/DAW/M051/uf1```

### Directori d'inici

Dins del directori de treball hauràs d'haver-te **clonat** el repositori git on es troba aquest enunciat, de manera que se't crearà un nou directori, que anomenarem **directori d'inici**:

```~/DAW/M051/uf1/aa-m5-uf1-username```

On _username_ és el vostre nom d'usuari de github.

**Atenció**: Ves amb compte ja que algunes passes dels següents exercicis les hauràs de fer **fora** d'aquest repositori, en el **repositori de treball**. Quan sigui així, estarà degudament indicat.

### Nom i Cognoms de l'alumne

> Sempre que s'indiqui ```Nom Cognoms``` s'haurà de substituir pel nom i cognom/s de l'alumne/a.

Sempre s'haurà d'incloure Nom i Cognoms (almenys el primer cognom) com a mínim **a tots els commits**.

### Lliurament

Al final de cada nivell tens les instruccions per a **preparar** aquell nivell per al lliurament que faràs al final. És a dir:

- Al final de cada nivell hauràs de seguir les instruccions indicades al final de l'enunciat del nivell (preparació del nivell per al lliurament).

- Quan hagis preparat tots els nivells que vulguis lliurar, **i no abans**, hauràs de fer el lliurament de la següent manera:

1. Entra al directori d'inici.
2. Fes un git commit (fent git add primer si cal) amb el missatge següent:

**"Nom Cognom: activitat acabada"**

3. Fes un git push. 

Tingues en compte que, en el directori d'inici, ja tens els _remotes_ definits, no cal que els defineixis tu. Això és així perquè el directori d'inici no és un repositori git que hagis inicialitzat tu amb ```git init``` sinó que és un repositori git que tu t'has clonat. **Els repositoris git clonats ja tenen els _remotes_ definits**.